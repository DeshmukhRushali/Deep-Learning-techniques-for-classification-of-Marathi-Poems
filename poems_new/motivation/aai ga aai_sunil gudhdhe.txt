आई गं आई
कमाल तुझी बाई
पहाटे उठतेस 
सडा तू टाकतेस 
रांगोळी काढून
डबा तू करतेस 
घाईघाईने काम करून 
पाणी तू भरतेस
धुणी - भांडी करून तू
दळून  ही आणतेस
आजारी असतांना कुणी 
रात्रभर जागतेस
सकाळचे जेवण २ वाजता करतेस
३६५ दिवस कधी 
तुला सुटी नसतेच
सगळ्याची नेहमी
काळजी तू करतेस
मात्र , स्वतःची तब्येत 
सांभाळत नाहीस
जरासा कधीही
आराम करीत नाहीस
आई ग आई
सांग जरा बाई
एवढे सगळे सांग
कोणत्या ऊर्जेने करतेस
एवढे सगळे करुनही
  तू माझ्यासाठी उरतेस
  तू माझ्यासाठी उरतेस

