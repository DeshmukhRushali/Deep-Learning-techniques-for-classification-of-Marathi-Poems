विचारले मी एका रोपाला
जिव तुझ्यात कोठूनी आला
तडकलेल्या जमिनी मध्ये
जिव तुला कसा नावरला
दूरवर चोहीकडे बघता
थेंब न एकही पाण्याचा
ना दिसले जीवन कोठे
वाळवंट होता पसरलेला
प्रश्नार्थक नजर पाहून
रोपटे तयावर उद्गारला
अंकुरीत केले दैवाने
जगण्याचा मोह मज होता
जीवन एक संघर्ष आहे
तो सुटला न कोणाला
जिद्द उरी बाळगूनी
जगण्याचा जणु नशाच चढला
तहान भागवण्या धरतीची
होईल मी ही एक कल्पवृक्ष
जेव्हा येई माणसांला समज
जीवन होईल मरणापरी सहज