आभाळा एवढं मन असावं माझं
नदी सारख प्रेम वाहावं माझं ... ।

आयुष्यात असच प्रसन्न राहावं
सर्वांवर निःस्वार्थ प्रेम करावं ... ।

चंद्रासारख शितल हृदय असावं माझं
कस्तुरी सुगंधान जीवन भरावं माझं ... ।

दुःखाच्या वेलीवर प्रीतीची फुलं फुलवी
कष्टाच्या दिवसातही हर्षाने डुलावी ... ।

ताऱ्यांसारख लुकलुकत राहावं नावं माझं
नेहमी आशिर्वादांनी जीवन भरावं माझं ... ।

फुलासारखं निरागस असावं
निर्मळ जला सारखं जगावं ... ।

आयुष्य असंच संपन्न करावं मी
स्वतःला अर्पण करून मरावं मी ... ।