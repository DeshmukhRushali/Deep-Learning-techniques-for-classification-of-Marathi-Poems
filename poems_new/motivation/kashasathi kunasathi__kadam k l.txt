सुखाचा भेटीसाठी
दु:खाच्या भयापोटी
लाभणा-या वात्सल्यासाठी
धगधगणा-या आगीसाठी ... !

येवढा लोभ कशासाठी
दु:खें अनंत पांगवण्यासाठी
शिखरे यशाची गाठण्यासाठी
तुरा मानाचा मिरवण्यासाठी ... !

अवघी काया कुणासाठी
झिजण्या ईथे कर्मासाठी
भ्रमातुनी मोक्षासाठी
उज्वल भविष्यासाठी ... !

मनात विषवंती कुणासाठी
दुष्टांसाठी , समाजकंटक
दडलेल्या पापांसाठी
छलासाठी , कपटासाठी ... !

जन्म मानवाचा कशासाठी
मैदानी पराक्रमासाठी
राहण्या अग्रक्रमासाठी
मती , गतीच्या विकासासाठी ... !