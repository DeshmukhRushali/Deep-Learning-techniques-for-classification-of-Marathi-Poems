तिथे तो परमेश्वर जिवंत आहे

जिथे धर्म सत्य दोन्ही नांदत आहे
जिथे ईमानदारी अजुन जिवंत आहे
असा योगायोगाचा जिथे दृष्टांत  आहे
तिथे तो अनादी अनंत आहे

जो ताटातला घास भुकेल्याला देतो
आपला आनंद सर्वान्मधे वाटतो
जो दुसर्यंच्या चेहर्यावर हास्य फुलवतो
स्वताचे दुख मात्र काळजात लपवतो

अश्या मनात जिथे माणुसकी आहे
दुसर्या बद्दल जिथे आपुलकी आहे
जिथे प्रेम असे हे आसमंत आहे
तिथे तो परमेश्वर जिवंत आहे
तिथे तो परमेश्वर जिवंत आहे
                             