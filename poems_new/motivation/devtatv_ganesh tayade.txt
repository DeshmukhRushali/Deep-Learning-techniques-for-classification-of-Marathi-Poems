कुणी म्हणे देव आहे
कुणी म्हणे नाही
कुणी दगडात देव शोधे
कुणी दगडास लाथ मारी
श्रद्धा अंधश्रद्धेच्या काठी
विज्ञानाचे चक्र चालती
मानलेल्या देवांची भिती
लोक मनात का पाळती ?
देव शोधण्या लोक भाबडी
पोथी पुराणे का चाळती ?
प्राण्यांची देऊन आहूती
सुखे कोणास लाभती ?
असावा देव नसावा देव
मुखी नको नुसता राम ?
प्राक्तनाचा सोडूनी विचार
जगावे कष्टाने गाळूनी घाम
कुणास येई रे देवपण
घाव सोसल्या शिवाय ?
वाटूनी देव धर्मांधात
मनापरी देव का हवाय ?
