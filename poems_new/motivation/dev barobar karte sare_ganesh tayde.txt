देव बरोबर करते सारं

देव बरोबर करते सारं
म्हणून काय करायची गरजचं नाही ?
खायला चणे आहेत
पण चावायला दातच नाही ,
आहे सर्व काही
पण वापरायला बुद्धीच नाही ,
मनात दडले सारे काही
पण व्यक्त करायची ताकद नाही ,
देव बरोबर करते सारं
म्हणून काय करायची गरजचं नाही ?

सहत आहेत सारे काही
पण प्रतिकाराची बाबच नाही ,
बोलायला जिभ आहे
पण खरे कुणी बोलतच नाही ,
जबाबदार झाले सारे
पण कर्तव्य कळतच नाही ,
देव बरोबर करते सारं
म्हणून काय करायची गरजचं नाही ?

दररोज मरतात सारे
पण जगण्याची इच्छाच नाही ,
माय बाप देव सारे
पण कोणी मानतच नाही ,
करायला आहे खूप काही
पण करायला वेळच नाही ,
देव बरोबर करते सारं
म्हणून काय करायची गरजचं नाही ?

वाचली पुस्तके सारी
पण ज्ञानाचा पत्ताच नाही ,
पैशाने श्रीमंत झाले सारे
पण गरीबाची कदरच नाही ,
रडतात लोक सारी
पण हसणे माहितच नाही ,
देव बरोबर करते सारं
म्हणून काय करायची गरजचं नाही ?

प्रेम करतात सारे
पण प्रेमासाठी मनच नाही ,
उठले रक्त सांडायला सारे
पण रक्ताला रक्ताची जाणंच नाही ,
जातपात मानतात सारे
पण बंधुता उरलीच नाही ,
देव बरोबर करते सारं
म्हणून काय करायची गरजचं नाही ?

आभाळा एवढी घरे सारी
पण घराला घरपणच नाही ,
चटके सहन करतात सारे
पण सावलीची ओढच नाही ,
पुर्णब्रम्ह अन्न सारे
पण गरीबाच्या नशीबी ब्रम्हच नाही ,
देव बरोबर करते सारं
म्हणून काय करायची गरजचं नाही ?
