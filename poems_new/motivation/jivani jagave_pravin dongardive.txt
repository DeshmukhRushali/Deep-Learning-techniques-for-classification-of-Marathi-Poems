कितीही आल्या निराशा ,
तरी हरायचं नसतं कधी .
दु:ख बोचलं म्हणून ,
रडायचं नसतं कधी .
आसवांना निमंत्रण नको ,
ओठांवर हास्य खुलवून ,
दु:ख लपवा कायमचं .
धुंडाळू नका स्वर्ग ,
निसर्ग हाच इथला स्वर्ग .
माणुसकीचं रान पिकवून ,
वाट चुकलेल्यांना वाट दाखवा .
कोण जाणे दिवस उद्याचा ,
आजच आनंदात जगा .
हारण्याचे सोडून डाव सारे ,
जिंकण्याचं नवं डाव मांडावं .
काळोखाची मोडुनी वाट इथली ,
नवा उजेड घेवून जीवनी जगावं .
                     