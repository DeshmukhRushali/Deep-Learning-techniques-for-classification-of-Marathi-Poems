उंच उंच भरारी
 पंखास या बळ नवे ,
 स्वरात या दाही दिशा
 वाऱ्यासंगे झुमू सारे .

 शौर्य आम्ही , धैर्य साथी
 साहसी ही वृत्ती आमुची
 अबला नाही , सबला होऊ
 काळजात स्नेह पेरू .

 दृश्य ते स्वप्नातले
 क्षितीजापरी पाहू ,
 अमृतरूपी अश्रुंना
 सतत जपत राहु .

 आज कोण , उदया काही
 शब्दात बोध राही ,
 अनंत या जगामध्ये
 अंश ही आमुचा राही .

 आता वाट धरू
 काळोख्याची
 शितलता जपू चंद्रमाची
 त्या लखलखत्या
 सुर्याला ही म्हणू , देगा आम्हा
 एक किरण आशेची ....