निरव शांतता अन ,
संध्याकाळची वेळ ,
लहानच वय अन ,
आवड  तिची खेळ .

संथ वाहणारा वारा ,
जणू साथी तिचा खरा ,
वाऱ्यासवे धावी ती ,
लाजवी जणू शूर वीरा .
 
हरवेल नशिबाला ती ,
अशी उमेद तिच्या पंखात ,
पण सटवीला पण लाजवेल ,
अशी  रूढ समाजात .

परंपरेच्या विळख्यात ,
गेले  भरडून तिचे जीवन ,
झाली स्वप्ने अशीच बेचिराखं ,
अन समाजच झाला दुःशासन .

कोवळी  कळी अशीच सुकली ,
तेवता दिवा असाच विझला ,
अन प्रगतीपथावरचा भारत ,
असाच परत  पोरका झाला ..
परत पोरका  झाला ........
 