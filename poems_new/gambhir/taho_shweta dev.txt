नुरली इथे माणुसकी , नुरली चाड नात्यांची
नुरला इथे प्रेम जिव्हाळा , उरली तहान देहाची
लज्जा , शरम , अब्रू खेळी फ़क्त शब्दांची
किंमत नुरली जगती या शब्दांच्या अर्थाची

भूक देहाची शमविण्या खुडली एक कळी
पुसोनिया कुंकू यातनांचा संग्राम तिच्या भाळी
लागली नराधमांची समाजास वाळ्वी
पोखरूनी स्त्रियांना मनी घाव हे घालिती

शिक्षा होऊनी त्यांना व्रण हे मिटणार ना
कोमेजलेली कळी परत कधी फुलणार ना
चर्चा करुनी समाज हा झोपी बघा जाई
स्वग्रूही अघटीत घडण्याची जणू वाट पाही

जोडूनी हात पाय विनविते तुम्हा
माणुसकीला जरा जागे करा
एकाकी स्त्रीचा आक्रोश हा ऐका जरा
किड ही नष्ट करण्या पेटूनी आता ऊठा जरा . 