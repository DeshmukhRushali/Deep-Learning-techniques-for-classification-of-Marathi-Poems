एक तरी मुलगी असावी,
हळूच जवळ येऊन बसावी ,
मनातली गुपितं हळूच तिने
कानामध्ये सांगावी .

एक तरी मुलगी असावी ,
गालातल्या गालात हसावी ,
कधीतरी भावनेच्या भरात
गळ्यात मिठी मारावी .

एक तरी मुलगी असावी ,
साजरी गोजरी दिसावी ,
 तिचे लाड पुरवताना
मात्र तारांबळ उडावी .
 
पण अशी लेक देवा ,
माझ्या पोटी येते ,
तरी पण का कोणास ठाऊक
वेगळे तिचे मज़े नाते .

एक दिवस अचानक ती
मोठी होऊन जावी ,
बाबा तुम्ही दमला का ?
नकळत बोलावी अन
एक तरी मुलगी असावी ..... ,
             