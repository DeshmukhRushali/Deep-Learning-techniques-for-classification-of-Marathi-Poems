वात्सल्य करूणा माया ममता ,
ह्र्दयात भरली ठाई ठाई ,
त्यागास त्या तव लेकरांस्तव ,
वर्णावयास योग्य शब्द नाही !
तव कष्टास त्या सीमा नव्ह्ती ,
संकटांची मालिका ती भवती ,
हसतमुखी गाईली अंगाई ,
कसे ग आम्ही होऊ उतराई !
सुसंस्काराची ती दिली शिदोरी ,
स्वाभिमानाची बळकट दोरी ,
आशिर्वाद अन तुझी पुण्याई ,
चाललो आड्वाट-वनराई !
जात्यावरली ती ओवी आठवे ,
स्वाभिमानाची ती ज्योत आठवे ,
आहे येथेच भास असा होई ,
तुझ्याविना हे व्यर्थ जीणे आई !
 