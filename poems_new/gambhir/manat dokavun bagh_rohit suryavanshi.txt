वाटत कधी तरी , त्यांच्या ही मनात डोकावून बघाव ;
काय चाललंय त्यात , आपण स्वतःहून च समजुन घ्यावं .
 
भिन्न भाव त्यांचे , भिन्न त्यांचे अर्थ ;
कधी नाही केला अट्टहास , समजून घेईल का कुणी सर्व .

तीक्ष्ण कटाक्षाने खुनावलेलं चुकीचं वर्तन ;
तर कधी अश्रूंच्या मागे लपलेली तळमळ .

भाव त्यांच्या डोळ्यातले , आपसूकच व्यक्त होत जातात ;
समजण्या पलीकडे ही , अस्तित्व स्वतःचे सिद्ध करतात .

या हावभावांना मलाही , जरा समजता यावं ;
एकदा तरी त्यांच्या मनात , नक्की डोकावून पाहावं ..