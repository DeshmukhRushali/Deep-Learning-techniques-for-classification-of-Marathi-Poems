आजकाल कळत नाही ,
कुणाला कशाची भूक .
कुणाला भाकरीची तर ,
कुणाला पैशाची भूक .
आतड्यालापीळ देवून ,
मिटवावी लागते भाकरीची भुक .
पण पैशाची भूक मिटेल का ?
कित्येक मरतात इथे ,
रोजच्याच उपासमारीने .
त्यांच्या भाकरीचा प्रश्न सुटेल का ?
नववर्षाच्या स्वागतासाठी ,
असतील कित्येक मेजवान्या .
घास भरवू प्रत्येक मुखी ,
भुकेने केविलवाण्या .
भूक शिकवते कधी चोरी ,
भूक लटकवते कधी दोरी .
भूक असावी मानसं जपणारी .
अशी भूक हि न संपणारी .