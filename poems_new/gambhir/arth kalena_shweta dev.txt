जगण्याचा या मज अर्थ कळेना
रस्त्याचा या मज शेवट दिसेना ,
स्वर्थाचा जणू कळस असे इथे
दुसर्‍या खेचून पाऊल पडे पूढे ,
कुठेच बघ हा रस्ता संपेना
जगण्याचा या मज अर्थ कळेना

नोकरीसाठी शिक्षण असे हे
पैशासाठीच असे ही नोकरी ,
समाधान मात्र कुठेच मिळेना
जगण्याचा या मज अर्थ कळेना

यंत्रागत राबणारा मनुष्य हा
व्यवहाराच्या गर्तेत अडकलेला ,
प्रेमाचा इथे लवलेश दिसेना
जगण्याचा या मज अर्थ कळेना

दु:खात ना कुणी साथी ना सोबती
सुखात मात्र सारे अवती-भवती ,
कुणापास बोलावे काही उमजेना
जगण्याचा या मज अर्थ कळेना

असे कसे रे जगलो इथवर
पुढे कसे कसे रे जगणार
उत्तर कुठेही बघ हे मिळेना
जगण्याचा या मज अर्थ कळेना
