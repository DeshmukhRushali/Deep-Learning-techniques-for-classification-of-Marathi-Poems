पिकांचं काय घेऊन बसलात ,
दूधाहून इथे पाणी महाग .
जनतेचे प्रश्न झाकून टाकू ,
पेटवून धर्मद्वेषी आग .

बाबर , बाबरी , जिन्ना महोदय ,
विषय आहेत खूप सारे .
इतिहासाच्या पुस्तकांमधून ,
खणूनी आणखिन काढू ना रे .

अन्धकार त्याने पसरवू असा ,
की प्रश्र्न लपून जातील सारे .
नी यातना रंजल्या-गांजल्यांच्या ,
ढोंगी भोजन पंक्तीत संपतील ना रे .

खोट्या मशालींच्या मदतीने ,
प्रचाराचा प्रकाश पाडूया रे .
निवडणूकांआधी पेटवू रण ,
नी पसरवू धर्मद्वेषी वारे .