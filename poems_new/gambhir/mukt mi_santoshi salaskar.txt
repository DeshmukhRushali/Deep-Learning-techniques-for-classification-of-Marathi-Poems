मनावर केलेस वार
हृदय माझे तोडलेस ,
तुझ्या विचारात बंदिस्त
श्वास माझे कोंडलेत .

अपमानाचे घोट सतत
किती दिवस प्यायचे ,
तोडून सारे पाश आज
मला मुक्त व्हायचेय .

घेवून भरारी उंचच उंच
जग आहे मी जिंकणार ,
पसरून पंख चोहिकडे
आकाश कवेत घेणार .

दाखवून देणार तुलाही
माझं काय अस्तित्व आहे ,
माझ्याशिवाय तू म्हणजे
फक्त एक शून्यच आहेस .

तेव्हाच बहुतेक तुला
माझं खरं महत्व कळेल ,
पण माझ्या आयुष्यातून तुला
मी कायमचं दूर केलं असेन .
