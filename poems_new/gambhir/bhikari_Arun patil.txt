मानवतेचा मी पुजारी
        भीक मागतो दारोदारी
मानवता हो कुठे बुडाली ?
         दिसेना मजला क्षणभरी
मंदिरात जरि असल्या मूर्ती
         कोण त्यांना देईल स्फूर्ती
शेंदुर फासुन पावन झाले
         गंगेत जसे घोडे न्हाले
शोधित फिरलो शहरो शहरी
         घरी - दारी, गिरी - कंदरी
मन आतुरले, पडतो खुजा
         कशी करू मी मानव - पूजा
वण वण फिरुनी थकलो भारी
         तोच भेटला एक भिकारी
घास देऊनि वदला मजला
          खाऊन घेई, कृपा करी
हात जोडुनि हो माघारी
          मानवतेचा मी पुजारी
