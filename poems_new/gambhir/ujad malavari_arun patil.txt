उजाड माळावरी
अजुनि कसा भूवरी ? शेतकरी
सूर्य डुंबला तरी, उजाड माळावरी
थकले वारे , थकले सारे
थकले तयाचे हात बिचारे
जठरी अग्नी , नयनी ग्लानी
अन्नदाता तरी भिकारी
वण-वण भटके कां अनवाणी
उजाड माळावरी !
सूर्य डुंबला तरी , उजाड माळावरी
दिशा बुडाल्या तम:सागरी
हसती चांदण्या बघून अंबरी
दिवटा कुणी हा दिसे निशाचरी
शोधित भटके अजुनि भूवरी ,
मातीतून का अजब तिजोरी
उजाड माळावरी !
सूर्य डुंबला तरी , उजाड माळावरी
