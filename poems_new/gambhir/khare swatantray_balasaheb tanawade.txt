खुलं आकाश , मोकळी हवा.
विहरण हवं तिथं आणि हवं तेंव्हा .
कधी गाती गोड गाणी करून थवे .
गुज गोष्टी करती मुक्त वाऱ्या सवे .

खाणं पिणं जिथं मिळेल तिथं .
उद्याची काळजी चिंता कुठं ?
स्वतःच्या मस्तीत मस्त जगणं .
कोणाची फिकीर ना पर्वा करणं .

मालक असती स्वतःच्या मर्जीचे .
ना आदेश देती ना मानती कोणाचे .
स्वातंत्र्य असतं हर तऱ्हेचं .
बंधन नसतं तसू भरच .

अरे माणसा बुद्धीचा तुला गर्व भारी.
शोध नवा लावशी रोज एक तरी .
पण असे स्वातंत्र्य तुला रे कुठे ?
जे एका छोटयाश्या खगास भेटे . 