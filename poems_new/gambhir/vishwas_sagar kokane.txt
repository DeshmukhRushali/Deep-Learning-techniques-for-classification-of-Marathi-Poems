माझा विश्वास नाही !
कशावरही ; कुणावरही
विश्वास बाळगावा तरी का ?

या मार्गाच्या कुठल्याश्या
वळणावर 'घात' होऊन
विश्वासघात होण्याची 'शक्यता' ( विश्वास नव्हे !)
जिथे आहे तिथे-
विश्वास कुणावर ठेवावा?

म्हणूनच मी विश्वास ठेवत नाही ...
असलाच तर आत्मविश्वास आहे
स्वत:वर , स्वत:च्या विचारांवर ,
कर्तृत्वावर वगैरे वगैरे ...

कारण इथे घात होणार नाही
असा माझा 'विश्वास' आहे

मी माझा विश्वासघात करणे
शक्य नाही ....
( आणि केलाच तरी तो
कळणार कुणाला ?)
