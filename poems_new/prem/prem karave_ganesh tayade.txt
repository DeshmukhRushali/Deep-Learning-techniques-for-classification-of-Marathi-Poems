उघडावे नयन दल
ती मुक्त चालत यावे ,
घेवोनि मज संग
तिने मुक्त उडावे ...

नसावे संभ्रम मनी
कुणाचा रोष नसावा,
सोडोनि द्यावे आम्हांस
प्रेमाचा सुगंध असावा ...

जपावे मनीचे मनी
प्रेम मुक्तछंद करावे ,
दाखोनि अंतरीचे
एकमेकांस वर्णावे ...

असावे नसावे कुणी
प्रेम मनी जपावे ,
छळोनि जावे कुणीही
आपण प्रेम वाटावे ...

उडावे पाखरू बनूनी
प्रेमगगनी झेप घ्यावे ,
पाहोनि झरे डोंगरी
प्रेमात मुक्त कोसळावे ...

वाहावे नदी सारखे
सागरात लुप्त व्हावे ,
बनोनि तारे नभिचे
चंद्रास हि मोहवावे ...