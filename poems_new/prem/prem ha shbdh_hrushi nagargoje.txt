प्रेम हा शब्द जेव्हा माहित झाला
तु समजुन त्याचा विचार केला
नव्हता अर्थही माहित प्रेमाचा 
दिसली तु की तो उलगडायचा .

दिवसही काय होते ते प्रेमाचे ?
तु-मला, मी-तुला बघुन हसण्याचे
कळत नव्हतं हे काय असतं
वाटे प्रेम वेगळ काही नसतं .

हळूहळू कळला अर्थ प्रेमाचा
वाढला विश्वास आणखी मनाचा
समजवायचाय तोही  अर्थ तुला
प्रेमानेच एकदा भेटुन मला . 

दाटे मनी शंकेचे आभाळ दाट
शोधली नाहीस ना तु तुझी वाट 
नको जाऊस तु अशी थांब थोडी 
प्रेम सागरी सोडू आपली होडी .
 