गंध माझ्या प्रेमाचा
कधी न घेतला तू ।
थांग माझ्या मनाचा
कधी न पाहला तू ।।

मी मारली भरारी
एकच होते ध्येयं उरी
पूर्ण होईल आतातरी
पण स्वप्नचं तोडले तू ।।

हृदयात जे साचले
ओळींत ते रचले
पण चित्त माझे खचले
जेव्हा भावचं न ओळखला तू ।।

मनातल्या त्या प्रितीला
ओठांवरच्या शब्दाला
रक्तात उसळलेल्या प्रश्नाला
बाहेरच येऊ न दिले तू ।।

आता मीचं थकलो 
खूप काही जगलो
दुःख लपवून हसायला शिकलो
कारण मलाच न ओळखले तू ।।

