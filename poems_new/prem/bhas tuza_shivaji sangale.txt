आभास पावलांचा , देतोय भास तूझा
स्मृतीत आठवांचा , होतोय भास तूझा

गंधाळला पहा हा , वारा तुझ्या सयीने
वेडावतो मला हा , स्वप्नाळु भास तूझा

सूरात गारव्याच्या , थेंबाळ पावसाळी
स्मृतीत आठवांच्या , स्वरात श्वास तूझा

रात्रीत गायलेला , साचा खमाज होता
प्रेमात सोबतीला , का सांग ध्यास तूझा

होताच चंद्रवर्खी , भावार्थ जीवनाचा
सारा विरून जातो , खोटाच रोश तूझा

साराच नूर ओला , ओढाळ पावसाचा
ओल्या सर्द दवाला , स्पर्श सुवास तूझा