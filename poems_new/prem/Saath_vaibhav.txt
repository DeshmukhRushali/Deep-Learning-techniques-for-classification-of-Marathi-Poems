साथ तुझी हवी आहे 
बोल तू देशील का ?
आपल्या या नात्याला 
प्रेमाने फुलवशील का .... 

प्रेम , काळजी , भावना , 
या साऱ्यांचा अर्थ मला 
समजावशील का ?
या जन्मी मला साथ तुझी देशील का ....

बेरंग या जगण्याला 
मार्ग तू दाखवशील का ?
तुझ्यावर प्रेम करण्याचा 
हक्क तू देशील का .... 

जिथे फक्त तू आणि मी
अशा या सुंदरश्या दुनियेत
माझ्या सोबत संसाराचा 
थाट तू मांडशील का ....

बोल ना ....
एकदा मला आयुष्यभरासाठी 
साथ तुझी देशील का .... 
साथ तुझी देशील का ....   
