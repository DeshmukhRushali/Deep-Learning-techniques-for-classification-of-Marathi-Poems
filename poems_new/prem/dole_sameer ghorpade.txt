ती समोर आली की
माझे शब्दचं जणू गोठतात
ओठावर येऊन सुद्धा
परत ह्रदयात परतात ...

बोलायचं खूप असतं मला तिच्याशी
पण ओठ माझे अबोला धरतात
मनातले भाव माझे
डोळ्यांनी व्यक्त होतात ...

पाहतचं राहतो मी डोळ्यांत तिच्या
कारण डोळे तिचे खूप बोलतात
पाहत राहतो आम्ही एकमेकांना
आणी डोळे आमचे एकमेकांशी बोलतात ...

माझ्यासाठी असलेलं प्रेम मला
डोळ्यांत तिच्या दिसतं
ह्रदयातलं गुपीत तिच्या मग
डोळ्यांनीचं रिक्त होत ...