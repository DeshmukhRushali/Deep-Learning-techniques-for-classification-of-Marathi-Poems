नव्या नव्या रस्त्यावर
मी तुला का शोधू पाहतो ?

नागमोडी त्या खडतर नात्यांत
पाण्यासारखा का मी वाहतो ?

हृदयाची दारे बंद झालीत केव्हाची
दारावर त्या मी का तुला पाहतो ?

निळ्या क्षार या आभाळी 
नव्याने पुन्हा प्रीतीचा का इंद्रधनू दिसतो ?

प्रेमाच्या सप्तरंगात नवं रंग
 भरतांना का मी नेहमीचं तुला शोधतो ?

हृदयातील स्पंदने केव्हा भेटतील 
प्रेम तरंगात का मी नाचतो ?

 प्रेम आपुले झाले खरे पण
जातीच्या मापदंडात का मी तोलू पाहतो ?

