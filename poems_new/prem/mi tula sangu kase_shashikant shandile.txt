मी तुला सांगू कसे
तू मला जाणून घे
अबोल माझे शब्द हे
भाव हे समजून घे

मी तुला सांगू कसे ~~~~

तूच माझी संगीनी
प्रेमगाठ बांधून घे
का असावा हा दुरावा
जवळीक तू साधून घे

मी तुला सांगू कसे ~~~~

मी तुला माझे म्हणावे
तू मला मानून घे
ये प्रिये बाहुत माझ्या
ही ओढ तू लावून घे

मी तुला सांगू कसे ~~~~

मी उभा मागे तुझ्या
तू पावलांना रोखून घे
ये सखे परतुनी मागे
हे जीव जाते अडवून घे

मी तुला सांगू कसे
तू मला जाणून घे ~~~