हिरव्या धरणीवर लावण्य सोहळा
नेसल्या लतिका सुमनांच्या माळा

उत्तुंग नभाचा घुमट निळा
लावुनि माथ्यावर तेजस्वी टिळा

अथांग सागराचा रुबाब वेगळा
डौलात किनारी लोटांगण खळखळा

उधान वाऱ्याचा बेतच निराळा
विखुरला भवताली प्रीतगंध जिव्हाळा

फुटले पंख मेघांना
वाकड्या तिकड्या रेघांना
मिळाला एकांत दोघांना
उनासावलीच्या रंगांना

पाठशिवणीचा खेळ रंगला
श्रावणात श्रावणही दंगला