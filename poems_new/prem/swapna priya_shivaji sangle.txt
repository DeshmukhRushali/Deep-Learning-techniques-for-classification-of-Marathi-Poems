तो अलगद निघून चालला
सोडीत तांबूस कोवळे उन .. !
नाहत्या उन्हात ती अवतरली
परडीत दवाळ फुले घेऊन .. !!

प्रतिबिंबात नाजूक थरथरला
खांद्यावरील अल्लड शेव .. !
दवबिंदू मधाळ करते झाले
चेहऱ्या वरील सिग्न्ध भाव .. !!

धूरा समवेत नाचरे कवडसे 
रमले खिडकीच्या तळाशी .. !
ओल्या पायांची चर्चा झाली
किनकिनत्या पैंजण द्वयांशी .. !!

ज्योतींचे पंचकही सजले
समईच्या नक्षी तबकावरती .. !
कमनीय ती मृदुल तनया
अर्पिते गंधफुले देवा वरती .. !!

