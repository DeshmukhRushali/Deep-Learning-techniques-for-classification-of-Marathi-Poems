सोबतीला माझ्या आहेस तू नेहमी
अशीच सोबत देशील का ?
कधीतरी चिडलो चुकून ओरडलो 
तरी मला समजून घेशील ना ?

राग व्यक्त होतो तुझ्यावर 
प्रेम हि व्यक्त करतोच कि
तू हि चिडतेस रुसतेस माझ्यावर
तेंव्हा मीही तुझ्यामागे झुरतोच कि

लाडाने बोलतेस हक्काने सांगतेस
अशीच बोलत राहशील ना ?
रुसवा काढायची अन तुला हासवायची
संधी मलाच देशील ना ?

येतील नवं नवीन नाती पुढे ,
हे नातं अतूटच ठेवशील ना ?
सुखीच राहा नेहमी तू ,
माझं हि सुख वाटून घेशील ना ?
माझं हि सुख वाटून घेशील ना ?

