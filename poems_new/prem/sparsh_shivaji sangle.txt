वाऱ्याचे असेच असते , हळूच येवून स्पर्शून जाणे ,
नि:शब्द कळ्या फुलांना , स्मित देत खुलवून जाणे ! 

येणे जाणे जरी तयाचे , अस्तित्व तो ठेवून जातो ,
स्मरण होता कधी कधी , रोमांचित करून जातो ! 

मौनाचा पहारा मौनात , बरेच काही बोलून जातो ,
स्पर्श आणि मौन याच , भावनेने फुलून जातो ! 

खेळ असा लपाछपीचा , असाच रंगी रंगुन जातो ,
सांज सकाळच्या उन्हात , अलगद मिसळून जातो ! 

सावरणे ते चांदणीला , स्वभाव गगनाचा तो ,
हरवल्या तारकेला , क्षितिजा पल्याड शाधतो !