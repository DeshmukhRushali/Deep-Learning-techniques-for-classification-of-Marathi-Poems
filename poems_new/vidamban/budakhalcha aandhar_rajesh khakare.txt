बुडाखाली किती अंधार
हे हळूहळू कळते आहे
नोटा बंद झाल्यामुळे
अनेकांची जळते आहे

जनतेला त्रास होतोय
जो तो बोलतो आहे
पोट स्वतःचे दुखतेय
ते मात्र लपवतो आहे 

जनता सारी खुश आहे
तुम्ही टेन्शन घेऊ नका
उगीच जनतेच्या नावाने
रडगाणे गाऊ नका

झालाच काही त्रास तर
जनता सहन करील
तुमचा काळा पैसा तरी
निदान नष्ट होईल

जनतेकडे नाही हो 
जास्त काही पैसा
वाट लावायला तुमची
खाईल थोडी खस्ता 

ज्यांच्या ज्यांच्या पैशांचा
हिशोब नाही लागणार
मोदींच्या या निर्णयाला
तोच विरोध करणार
