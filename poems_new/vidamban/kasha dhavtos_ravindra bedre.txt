कशाला धांवतोस ध्येयामागे 
तूं अगदीं वेडा आहेस 
ह्याच वेडापायीं एक दिवस 
     स्वतःस हरवून बसणार आहेस 
ह्या जगाला ध्येय नाहीं 
सत्यासत्याची चाड नाहीं 
स्वार्था शिवाय दिसत नाहीं 
अशा जगांत रहाण्यास म्हणून 
    तूं अगदी नालायक आहेस 
पापपुण्यांत फरक नाहीं 
नांवालाहि धर्म उरला नाहीं 
आदर-प्रेम राहिले नाहीं 
अशा जगांत जन्मांस येउन 
      तूं गाढव ठरला आहेस 
म्हणूनच तुला सांगतो आहे 
मोलाचा उपदेश देतो आहे 
वेळींच जागा करित आहे 
भ्रष्टाचारानं वागुनच तूं 
    जगीं सुखी होणार आहेस