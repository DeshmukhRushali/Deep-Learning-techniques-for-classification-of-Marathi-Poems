टाकून रोज येथे , फोटो नवे नवे तू 
कातील घाव देते ,  रंभा मदालसे  तू 

लाईक देत जातो , ना वाचताच ओळी 
फोटो तुझा परंतु , हटवू नको गडे तू 

कॉमेंट छान येथे , मिळतील गें तुला …  पण 
टाकू नकोस फोटो , नवर्या, मुलां सवे तू  

आलो न काल येथे , पुरला न वेळ मजला 
येथे अनेक मैना , गं एकटी नव्हे तू 

झाले कितीक वेडे , दिलफेक या छबी ने 
फोटो जसा तशी पण , दिसतेस ना सखे तू ?

पाहून केस काळे , भुलतील ते परंतु 
सरले किती उन्हाळे , सांगू नको खरे तू 
