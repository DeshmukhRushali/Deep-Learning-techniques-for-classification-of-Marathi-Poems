तोच हातचा रिमोट तीच टी. व्ही. वाहिनी
एकांती मजसमीप तीच रोज दामिनी

कथानक तेचतेच रोज तेच पाहणे
चष्म्यांनी देखियले चित्र तेच देखणे
प्रेक्षकही तेचतेच त्याच आयावहिनी 

सारे जरी ते तसेच स्टोरी आज ती कुठे ?
नट तोच आज परी दामिनीच ती कुठे ?
ती न नायिका जिवंत पांगल्या किती जणी

त्या पहिल्या नटीच्या आज लोपल्या खुणा
वाळल्या फ़ुलात व्यर्थ गंध शोधतो पुन्हा
लिंक ये न ती जुळून भंगल्या कथेतुनी
