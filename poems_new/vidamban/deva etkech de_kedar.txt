त्याला पूर्ण बाटली दे , मला माझी चपटी दे 
नशीब नाही दिलं तरी , एक रिती धोपटी दे
 
काळी गोरी बुटकी दे , जाड अथवा लुकडी दे   
नाकावर राग नसावा , बायको मज नकटी दे  
 
पोळी भाजी नको मला , केवळ प्रेमळ साथ दे
भात खाइन नुसताच मी , पाण्याची आमटी दे  
 
भाज्या डाळी महागले , चूल कधीची बंद रे
भिक मागायला सरकार , बस एक करवंटी दे
 
चहा पितो टपरीवर मी , ही माझी अवकात रे 
शान मारायला खोटी , मिटिंगमधे ग्रीन टि दे   
 
संसारात रमलोय मी , वेळ नाही भजनाला 
नाम घेईन देवा मी , बस थोड्या कटकटी दे 
