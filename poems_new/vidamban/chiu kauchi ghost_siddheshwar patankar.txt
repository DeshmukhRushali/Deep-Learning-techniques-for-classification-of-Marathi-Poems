
चिऊ काऊची गोष्ट आठवतेय 

आठवून मन खातंय 

लहान मन मोठं का होतंय ?

निर्मळ गंगेवानी ते लहानपणी 

मोठाले जहरी होतंय 

त्या गोष्टीतच ती पायरी होती 

नाही ती गोष्टच विषारी होती 

कावळा जरी धूर्त असला 

तरी चिऊ त्याला भारी होती 

शेण काय न मेण काय ?

दरवाजा उघडायचा नाय 

आंघोळ घाला , तेल लावा 

कसा पण वेळ काढा 

बाहेरच्याला बाहेरच ठेवा 

हाच होता त्या गोष्टीचा मेवा 

लहानपणी सर्व ऐकतात 

मोठे होऊन अंमल करतात 

आयुष्यभर काव काव करून 

कायमचे वर जातात 

