कार्यालयाच्या रांगेत 
मी थकून थकून बसलो 
टेबलाखालचं पाहिलं 
अन खुदकून हसलो 

समोरच्या आरश्यात 
माझेच मला दात दिसले 
मीच पूर्वी लालचावलेले 
माझेच मला हात दिसले 

पूर्वी नेहमी नेहमी 
मी टेबलाखालून देत गेलो 
फुकटातलेच कामं 
पैशाने करून घेत गेलो 

याच माझ्या आदतीने 
धुंदरलय राजकारण 
तिळाएवढ्या कोलतीने 
केलंय उग्र रूप धारण 

हीच कोलती आज 
सर्वत्र पळत आहे 
याच भ्रष्टाचारात 
आज  प्रतेक जण जळत आहे 

