जळलि आज पुन्हा ती
ती कालही जळलि होती ,
त्या जुन्याच आघातांची
ती जखमहि ओली होती ,
नव्या जुन्या जखमांना
जाणार पुन्हा विसरून ?
उठणार कधी पेटून ?

रक्ताचा पाउस पडला
मासांचा ढिगही रचला ,
आकांत निरागसतेचा
ना कुणास पाझर फुटला ,
हे असेच सरणावरति
गेलेत किती विझून ,
उठणार कधी पेटून ?

धीराचा बांध सुटेल
रक्तातून कोम्ब फुटेल ,
राखेतून घेत भरारी ,
ती आज पुन्हा जन्मेल ,
अश्रुंची होऊंन ज्वाला
जाळेल अता भडकून
उठणार आता पेटून ,

ती ,
उठणार आता पेटून !!

