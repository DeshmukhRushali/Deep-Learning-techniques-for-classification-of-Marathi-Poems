नको मला कुणाचे
पाच मिनिट भेटीचे ,
भेटी नंतर दूर झालेले ,
क्षण टोचतात आठवणीचे

हरवला कुठे तरी ,
मैत्रितल्या गप्पांचा तो कट्टा
Whatsapp , फेसबुक ने ,
मांडली  न बोलता शब्दांचीच थट्टा

साथ होती मैत्रीची
म्हणून झाली कमी ओझी
आता न मारवेना हाक
कारण स्टेटस त्यांच बिजी

सोबती चालणारे सुद्धा
आता कोणी न सोबत उरले
कारण आयुष्याच्या रेस मधे
सर्वानीच फॉर्म भरले

म्हणून नको मला कुणाचे
पाच मिनिट भेटीचे ,
भेटी नंतर दूर झालेले ,
क्षण टोचतात आठवणीचे