सखे चांदण्यांचे …
कसे वार झाले
महेक मोग-याची …
जणू श्वास प्याले
शहारा हवासा … फुलला असा … की
मनातून उठली … किती वादळे


आतुर होऊन …
घेना जवळ
स्पर्शाची भाषा …
बोलते नजर
झुगारून दे ना ….
रीती बंधने
मोहरून यावी …
मुकी पैंजणे
स्वत: सूर …. शब्दांवरी भाळले
मनातून उठली … किती वादळे

आभास नाही …
नसे स्वप्न ही
गळ्याभोवती …
घट्ट झाली मिठी
तुझ्यातून मी अन …
माझ्यात तू
बहरास ये …
भाववेडा ऋतू
शाहाण्यास ही वाटे व्हावे खुळे
मनातून उठली … किती वादळे

