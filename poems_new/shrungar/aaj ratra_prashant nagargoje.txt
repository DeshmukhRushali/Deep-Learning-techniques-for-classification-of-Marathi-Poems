आज रात्र झिंगलेली
कधी उजाडणार , न ठरलेली
या रातीला ती सजलेली
अंग चोरून बसलेली 
चंद्रप्रकाशात न्हालेली
रूपवान अप्सरा नटलेली
रंग सावळा , लाजलेली
हिरणी नजर झुकलेली 
स्पर्श करता , शहारलेली
अन् गालातच हसलेली
अप्सरा मिलनास तरसलेली 
मग अंतरे मिटलेली
ओठांनी ओठ टिपलेली
दुराव्यातून संगम मोहरलेली
बाहूंत बाहू लीपटलेली
अंगास अंग भिडलेली
हलकेच वेणी सोडलेली
वस्त्रे सैल झालेली
नितळ अंग , वेडावलेली 
श्वासांनी गती घेतलेली
अन् प्रवाह झिरपलेली   
रात्र प्रणयाची , दरवळलेली
आज रात्र झिंगलेली 