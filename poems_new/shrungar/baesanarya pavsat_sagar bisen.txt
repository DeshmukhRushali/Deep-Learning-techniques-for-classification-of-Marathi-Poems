" पावसात भिजायला आवडते ,
बेधुंद नाचायला आवडते ।
ओल्याचिंब झालेल्या अवस्थेत ,
तुला बिलगायला आवडते ।।

बेभान होऊन यौवनात ,
तुझ्यासवे हुंदळायला आवडते ।
केसांवरून ओल्या ओझरणाऱ्या ,
त्या थेंबास बघायला आवडते ।।

फुलताना सौंदर्य पावसात ,
तुला मंद-धुंद बघायला आवडते ।
गोऱ्यापान कायेवरून ओसरणाऱ्या ,
सरी झेलायला मज आवडते ।।

रिमझिम बरसणाऱ्या पावसात ,
तुला गळाभेट करायला आवडते ।
बेभान होऊन बरसणाऱ्या धारांत ,
तू अन मी 'एक' व्हायला आवडते ।। "