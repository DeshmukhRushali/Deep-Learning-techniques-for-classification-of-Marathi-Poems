नीज जवळी माझ्या साजना
नको कुठला दुरावा आता

कुंकुम भाळी तुझाच साजना
नको कुठला रुसवा फुगवा

मी नार सावळी तुझी साजना
नको कुठले अंतर आता

गालाला खळी माझ्या साजना
नाही कुठला डाव फसवा

सोन्याची मासळी तूच साजना
नको चमचमू मी वेडा नाखवा

लाज कसली कसला परकेपणा
नको  कुठला  उठाठोप आता

मी तुझा तू  माझी साजना
नको कुठली घालमेल जीवाला

सरली सगळी रात साजना
नको शिनवू जीव माझा

धुंद तू मी मदहोश साजना
नको कुणाची पर्वा आता
