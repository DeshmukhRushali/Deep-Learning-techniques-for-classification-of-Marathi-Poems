अहो  पुरे  झाल्यात  उठाठवाळ्या  जगाच्या ,
बंद  करा  त्या  चर्चा  निकाम्या ,
वाया  जाईल  रसरसलेली  ज्वानी ,
जरातरी  लक्ष  तुम्ही  द्याना ,
किती  सजून धजून  बसले  तुमच्यासाठीच  म्या ,
तुम्ही  नका  लावू  टीव्ही , बंद  करा  त्या बातम्या .
तुम्ही  नका  लावू  टीव्ही , बंद  करा  त्या बातम्या .
 
(कोरस)
करूनश्यान  कामधाम ,  आवरून  सयमंपाक पाणी ,
बाई झ्झाली  त्तयार  तुमच्या  साठी ,
तुम्ही  हातपाय  धुवूनश्यानी, पिउनश्यानी  चहापाणी ,
का  लागलात  टीव्हीच्या  पाठी ,
दाजी  घ्याना  समजून ,  आणा बाईला फिरवून ,
थोड्या  समजा  जवानीच्या  उरम्या .
तुम्ही  नका  लावू  टीव्ही , बंद  करा  त्या बातम्या .
तुम्ही  नका  लावू  टीव्ही , बंद  करा  त्या बातम्या .
 
दिसभर  मी  घरात  एकली  कुणी  नाही  बोलायला ,
सांजेला  लाऊन  बसते  डोळे  तुमच्या  येण्याच्या  दिशेला .
लई  वाटतं  मनात कि  तुम्हा  घेऊन  कुशीत  बिलगावं ,
तुमच्या  कप्पाळावरला  घामाला   पदरानं  मी  पुसावं ,
तुम्हा  बसवून  सोफ्यावरती  तुमचा  हालहवाल विचारावं ,
तुम्ही  हि  हळूच  घेऊन  हातात  हात खेचावं तुमच्या  जवळी ,
मी  म्हणावं ढाकाना दार ,  कुणी  येईल  भलत्या  वेळी .
पण तुम्ही  लावून बसता विधानसभा , हायकोर्ट, शेअर नि  मंदी ,
बातम्या  बघायची  तुम्ही  सोडत  नाही  एकही संधी ,
भलतेच  राया  तुम्ही  उदासीन ,  माझ्या  उग्गाच  फडफडती  धमन्या ,
तुम्ही  नका  लावू  टीव्ही , बंद  करा  त्या बातम्या .
तुम्ही  नका  लावू  टीव्ही , बंद  करा  त्या बातम्या .
 
(कोरस)
दाजी  बंद  करा  टीव्ही ,  तुमची  बाईल  आहे  नवी ,
तिची  हौस मौज सारी  पुरवा ,
तिला  जेवून  झाल्यावरती , न्याना नाक्यावरती ,
थंडगार  आयसक्रीम किहो भरवा ,
बाई भिरभिरते  वाऱ्यावर ,  तिचा  जीव  नाय  थाऱ्यावर ,
उगी  कशाला  दाखवताय गुरम्या ,
तुम्ही  नका  लावू  टीव्ही ,  बंद  करा  त्या बातम्या.
तुम्ही  नका  लावू  टीव्ही , बंद  करा  त्या बातम्या.

रात्र  चढेल  झोप  येईल ,  तेव्हा  खुश्शाल तुम्ही  झोपाल ,
शृंगाराच्या  पतंगीचा  दोर  हि कापाल खुश्शाल .
दिसभर  सजवलेल्या स्वप्नांवर कस्सं घालू पांघरून ,
हीच  एकांताची  वेळ  सजना  थोडं घ्याना समजून ,
काही तरी  करा  घाई , मामी  यायच्या  आत  गावाहून  परतून.
जेवून  झाल्यावरती  रोज  राती  करून  देते  विडा ,
सांडते  अशी  अंथरुणात  अंगणी  प्राजक्ताचा सडा ,
पण  तुम्ही  लावून  बसता   star  news , zee  news ,
अन  कस्सं  सांगू  आहो  होतो  जीव  पार  वेडा,
आहो  काय ठेवलंय  त्या  बातम्यांमंधी, हीच  वेळ  योग्य  आहे  रमण्या .
तुम्ही  नका  लावू  टीव्ही , बंद  करा  त्या बातम्या .
तुम्ही  नका  लावू  टीव्ही , बंद  करा  त्या बातम्या .
