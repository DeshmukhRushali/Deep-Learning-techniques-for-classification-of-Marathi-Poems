किती सांगा करु मी तुमची अर्जी
राया एकदा तरी फिरु द्या मर्जी ... ||धृ||

नजरेच्या खेळाची पुरे हो जुगलबंदी
घ्या बावनकशी ही जवानी कवळ्यामंदी
फिरुनि पुन्हा , घडू द्या गुन्हा , नको कसली नाराजी ... ||१||

शिणगाराची लाली गडद झाली बाई
अजून कशी का तुमची चाहुल न्हाई
पेचात पडले , काय कळेना , कशी तुम्हां करु राजी ... ||२||

हट्टाने मी बिलगेन तुम्हां , नका करु दूर
सोडा रुसवा , मला हसवा , लाजून मी चूर
पिरतीपायी तुमच्या राया , घालेन `ऐवज´ खर्ची ... ||३||