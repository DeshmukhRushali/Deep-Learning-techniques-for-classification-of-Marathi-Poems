मन आज का हरलं , का हो तुम्हावर जडलं ?
सांगा सख्या तुम्ही , आक्रित कसं हे घडलं ?

नव्हतं आजवर ध्यानी , न् माझ्या हि मनी
दिसलात जवा तुम्ही , भरलात माझ्या मनी
अवंदाच सोळाव सरलं , तवा तुम्हाला हेरलं
मन आज का हरलं ....

वेगळाच तुमचा तोरा , नजरेत आग्रही होरा
बेभान करतो मला , रात दिन मग तो सारा
याड असं हे कसलं , तुम्ही मला हो लावलं ?
मन आज का हरलं ....

कसं सांगु तुम्हाला , होतयं काय ते मला ?
एकदा याच तूम्ही , संगतीला मज जोडीला
करुया दोघं कमाल , बघतील लोक धमालं !
मन आज का हरलं ....