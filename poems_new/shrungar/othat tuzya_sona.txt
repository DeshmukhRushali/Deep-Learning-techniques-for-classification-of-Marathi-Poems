ओठांत तुझ्या
वेडे शब्दही चिंब झाले
रहस्य मनातले मग ते
गुपचूप कानात सांगून गेले
 
रात्र सुद्धा बिचारी
तुझ्या डोळ्यात हरवली
चंद्राची चांदणी
मग दिवसा उगवली
 
वादळातला वारा  भरकटला
तुझ्या केसामध्ये जाऊन गुंतला 
सगळीकडे गोंधळ उडाला
वारा मात्र केसाच्या बटेबरोबर खेळत बसला
 
कपाळावरच्या बिंदीला
सूर्य भाळला
रोज आकाशात उगवणारा तो
आज मात्र तुझ्या भाळी उमटला
 
कमानदार तुझ्या कमरेखाली
इंद्रधनुष्य लाजला
सुटला तीर अन
काळजाला आरपार घुसला .....