शुभ्र कापसी धुक्यांत
काळोख विरघळे
स्वागता स्निग्ध पहाटेचे
प्राजक्त ओघळे
पेंगुळल्या झाडांच्या पानांशी
कुजुबुजे मंद वारा
रात्रभर देवूनि पहारा
दूर आकाशा विझे तारा
स्पश्रात दवबिंदूच्या
मोहरली फ़ुले पाकळ्यांत
साठवुनी गारवा ह्र्द्यात
पक्शी आळविती किलबिलाट
ललित रागात
जाग्या झाल्या दिशा जागे झाले जन
पळाया आपापल्या जगात
चिरतरुण सकाळ हसली
कोवळ्या सोनेरी किरणांच्या अतूट नात्यात
