अशी ही रात्र !!
रात्र का भासते आज विदिर्ण-ऊदास
स्पर्शाचे तुझ्या अजून ताजे आहेत भास
आहे तोच गंध केसातिल मोग-याचा ,
तोच आहे कालचा श्वास अन् ऊच्छ्वास !
का कालचा चंद्रही होता अंधारलेला ?
का ऊगा शोधतो मी कालच्या गंधास ?
मिठी घट्ट झाली , चंद्र ढगाआड गेला
ऊधाण आले भरोनी प्रणयाराधनेस
होती रातराणि ही लाजली जराशी
गंध धुंद झाला होता तो राजहंस !
होता सूरही धरला तुझ्या काकणांनी
सुरमयी झाली होती कालची रात्र खास !!
