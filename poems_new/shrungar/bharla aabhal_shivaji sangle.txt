सर कशी आली बघा पावसाची
ओढ लावील तुम्हा माझ्या ज्वानीची  ।।धृ।।

भरलय आभाळ न् सुटलाय वारा
घायाळ करतोय हा मदनाचा मारा
कडाडेल बिजली , तेंव्हा मग इश्काची ।।१।।

ओल्या पदरानी, चोळी माझी भिजली 
अवरावी कशी, मी जळती बिजली
सावरावं तुम्ही , शपथ तुम्हाला प्रेमाची ।।२।।

भरलेत घट , बघा दोन्ही पाण्याने
जातील वाहुन , सांभाळा जरा ध्यानाने
भिजूदेत काया , सारी तुमच्या कामाची ।।३।।

थांबा तुम्हीं , इथचं माझ्या संगतीला
करा कोरडं , जळत्या ओल्या अंगाला
खेळु ओलंसुक , थांबेल सर पावसाची ।।४।।

