आभास तुझा होताच आज
स्मृंतीचे चाळवून जाणे ,
नसता जवळ तुझ्या परी
आठवणीत माझे हरवणे !

येऊन स्वप्नात रोज माझ्या
ते हळूवर स्पर्शून जाणे ,
रुंजी घालणाऱ्या सुरांचे
कानावर मधुर ते पाघरणे !

ओलसर कुंतलातून गंधीत
मोगऱ्याचे सुद्धा विखुरणे ,
उशीवर ठेऊन हाताच्या डोके
मिठीत हलकेच ते विरघळणे !

काळवेळ स्तब्ध होऊन सारी
वाऱ्याचे मखमली विहरणे ,
थंडीत गोड पहाटे गुलाबी
मोरपंखी ते शहारून येणे !

