सो नाईस बार्बी डॉल
कित्ती कित्ती फिरले मॉल

आलीये म्हणे स्टेट्सहून
मिरवते सगळ्या शॉपीतून

कसली क्यूट दिसते नं ही
वेगवेगळ्या फॅशन्स सही

मॉम मात्र चिडते फार
" कसली आलीये नटवी नार "

" कसले हिचे लांडे फ्रॉक
तुला कुणाचा उरलाय धाक ? "

चूल बोळकी भातुकली छान !!
जोडीला ते ठकी पुराण !!!

अस्सं बोअर करते ना ही
नव्याचे हिला कौतुकच नाही

"एवढं का गं रागावतेस आई ?
चल, दुसरं खेळू काही .... "

हळूच माझा घेउन पापा
म्हणते " सांभाळ रे , देव बाप्पा ... "
