मनीमाऊ - मनीमाऊ ,
तुझं अंग किती गं मउ .
पायात सारखी घुटमळते ,
करते माऊ माऊ .

भाचा तुझा वाघोबा ,
मावशी तु त्याची .
पण केवढा मोठा तो ,
मात्र तु छोटी कशी ?

खेळायला कोणी नाही ,
म्हणून चुपचाप बसतेस .
उंदीर भाऊ आला तर मग ,
त्याला पळवून का लावतेस ?

शेजारचा मन्या बोका ,
तुझा नवरोबाच ना गं ?
कधी तरी प्रेमान वाग ना ,
सदा भांडणच का गं ?

मनीमाऊ मनीमाऊ ,
तुझं आपलं बरं बाई .
नुसतंच हुंदडायचं पण ,
अभ्यासाचं मात्र नाव ही नाही .
