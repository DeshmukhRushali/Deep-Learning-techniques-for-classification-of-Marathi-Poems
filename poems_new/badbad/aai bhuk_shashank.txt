कस्ली भूक लाग्लीये आई ऽ
खायला लवकर कर ना काही

शिरा-उप्पीट कर नं काही तरी
तोवर जराशी चाखतो कचोरी

फरसाण चिक्की संपले सारे ??
आत्ता तर होते वेफर्स, कुरकुरे !!!

कुठय या डब्यात लाडू नि चकली ?
कडबोळी तीही एक-दोनंच उरली !!

अशी काय बघतेस मान वेळावून
बघ ना किती मी गेलोय कोमेजून !!

" पोट का पोतं हे म्हणायचं तुझं
आत्ताच जेवण झालंय कोणाचं ? "

" काढतात का कोणी असं कोणाचं खाणं
त्यात मी आहे बाळ तुझं शाणं !!! "

" काय ते बाळ दिस्तंय हो मला ...
बकासुराचा जन्म झालाय पुन्हा !!! "

