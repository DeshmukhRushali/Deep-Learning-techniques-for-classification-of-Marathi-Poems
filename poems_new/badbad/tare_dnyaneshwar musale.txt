गिरगिरटी वाऱ्यावरती
हसणारी ती फुले
पंखात बळ घेऊन
उंच उडणारी मुले .

नाजुक साजुक झोक्यावरती
झुलणारे झुले ,
उंच उंच किनारे
झोक्यासाठी खुले .

झुळ झुळ नाल्या वरूनी
प्रेम बरसणारे झरे ,
मनात गुदगुदणारे
डोळ्यातले तारे .

चिंब चिंब ओठांशी
कुजबुजणारे वारे ,
गारव्यात उमलणारे
अंगातले शहारे .

मखमलीत झुंज
करणारे तुरे ,
कुरणा वरती
चरणारी ती गुरे .

तुडवत रस्ता
 चालणारे हिरे ,
मोडुन वहिवाट
उंच शिखराशी तोच फिरे .