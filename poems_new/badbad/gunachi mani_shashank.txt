मने माकडे , किती गं लोळते ?
नऊ वाजून गेलेत तरीही झोपते ??  

तुला ना शाळा , अभ्यास काही
दिवसा - रात्री लोळतात बाई !!  

सापडत नाहीए हेअरबँड माझा !!!
तुला काय त्याचे , वाटत असेल मजा ...  

कित्ती तो इथे झालाय पसारा ...
अगं , तुझी आधी शेपूट आवर जरा ..  

उठ आधी माझ्या दप्तरावरून
जायचंय शाळेत बाई ऽ , सारं आवरुन 

जातेय मी शाळेत , आल्यावर भेटू
तोपर्यंत आपली न्हेमीची टाटू  

कित्ती गं माझी गुणाऽची मनी
बाय बाय करते शेपूट ऊंचाउनी ...  