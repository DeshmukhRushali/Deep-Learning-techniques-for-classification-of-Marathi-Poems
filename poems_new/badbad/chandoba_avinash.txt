आजोबांच्या कडेवर बसून , चांदोबाशी झाली दोस्ती
गट्टी जमली आमची ,  बघता-बघता नुस्ति

इतका दूर राहुन ,  मलाच आधी  दिसतो
मग मी चांदोबा , सर्वांना  दाखवतो

सुट्टी संपली आता , अन पोचलो नव्या घरात
दिसेल कारे चांदोबा , आता आजोबांशिवाय !

सात-समुद्रा पलिकडे , आजोबांचे घर
कोण दावील मजला आता , चांदोबा वर  !

झाली आठवण आजोबांची म्हणून गेलो अंगणात
हसत होता चांदोबा , माझ्या नवीन घरात

कसा आला इतक्या दूर , मला शोधत शोधत !
हळूच म्हणतो काय , “ नाही मला करमत ” !

