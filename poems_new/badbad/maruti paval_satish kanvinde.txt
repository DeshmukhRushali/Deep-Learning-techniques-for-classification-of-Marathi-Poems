चिंचेच्या झाडावर होतं भूत
ओरडून बोललं " इथून तू फूट "

आवाज ऐकून दचकून उठलो
तसाच जोरात धावत सुटलो

तोंडात होते मारूतीचे नांव
म्हणालो " देवा , मला तू पाव "

क्षणात मारूती समोर ठाकला
गदेच्या ओझ्यानं होता वाकला

माझ्या हाती गदा देऊन
चिंचेच्या झाडाखाली गेला घेऊन

झाडावर मारूती सरसर चढला
भुताचा एक पाय जोरात ओढला

विचारलं फिरवून गरगर गोल
" कुणाला त्रास देशिल कां बोल ? "

भुत म्हणालं " नो बाबा नो
लिव्ह मी नाऊ , लेट मी गो "