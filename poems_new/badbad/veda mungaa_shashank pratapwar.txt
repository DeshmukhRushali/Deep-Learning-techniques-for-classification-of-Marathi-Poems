शाळेत जातो तरी अजून
तोंडात बोट घाल्तात का
वेडा मुग्गा म्हण्तील ना ?

हात कित्ती शी शी आहेत
तस्साच खाऊ खातात का
वेडा मुग्गा म्हण्तील ना ?

जर्रा थोडं लागता कुठे
आईऽ करुन रडतात का
वेडा मुग्गा म्हण्तील ना ?

खाऊ देता कुणी कुणी
देनाऽ गजर लावतात का
वेडा मुग्गा म्हण्तील ना ?

रात्री मात्र माझ्या कुशीत
गाणी ऐकत झोपशील ना
वेडा म्हणू दे कुणीही मग
गळ्यात हात टाकशील ना ??
शाना मुग्गा होशील ना ??  