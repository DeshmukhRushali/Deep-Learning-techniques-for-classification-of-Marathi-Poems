ऐकु येई साद फुलांची ।
कोवळ्या मनाच्या जाई-जुई ची ,
मन मोगरा कोमल कळिची ,
फुलुन सारि पहाट धुक्याची ... ||

सांज सकाळी गवतवेली ।
दंव अलगद झेलून आली ,
गार वाऱ्याचि झुलूक निराळी ,
पानकडा हि शहारुन गेली ... ||

हिरव्या पानावर निळ्या फुलाची ।
पिवळी गोंडस छटा धनुची ,
छम छम साथ मयूर मनाची ,
मान डोलवे सदाफुलीची ... ||

चकमक किरणें सोनेरी उन्हाची।
न्हाऊ घाले चिऊ पिलांची ,
पडता कानावर शीळ कोकिळेची ,
भरारी घेई उंच नभाची ...... ||

