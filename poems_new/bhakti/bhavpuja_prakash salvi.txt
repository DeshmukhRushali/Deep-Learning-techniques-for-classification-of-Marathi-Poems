त्या तुझिया चिंतनात ,
शब्दफुले मज वाहू दे ,
तव नामात दंग होऊनी
तव कीर्तनात नाचुदे ,

सावळे ते रूप तुझे ,
शब्द रंगात रंगवु दे ,
शब्दात रंगलेले रूप तुझे ,
मज ह्रिदयि साठवू दे ,

शब्द टाळ वाजवुनी
भजनात तुझ्या गुंग होवू दे ,
नाम तुझे घेता घेता
शब्द माझे " नाम " होवू दे ,

एक एक शब्द घेवूनी ,
शब्दमाला गुंफू दे ,
शब्दमाला तुज अर्पुनी
तव चिंतनात रंगू दे ,

शब्द फुलांची " भावपूजा " हि ,
गोड मानुनी अर्पू दे ,
शब्दरूपी " नाम " घेता घेता ,
अखंड नाम तव चरणी राहू दे ,
