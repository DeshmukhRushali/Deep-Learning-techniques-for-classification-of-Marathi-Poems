जिंकूनी सोन्याची लंका
निघाले राम अयोध्येला
पुष्पक यान सज्ज हे झाले
सीते सह श्रीराम बैसले
सौमित्रही हा उभा पाठीशी
वंदून चरणाला निघाले राम
राज प्रसादी राघव येता
वंदिती अपुल्या तिन्ही माता
पुत्र भेटीचा घडून सोहळा
पार न हर्षाला निघाले राम
वशिष्ठ ऋषींचे चरण स्पर्शता
म्हणती सनाथ ही पुन्हा अयोध्या
रिक्तच होते सिंहासन त्या
नृपती असे लाभला निघाले राम
अभिषेकचा दिव्य सोहळा
पौर जनांच्या नयनी तृप्तता
सिंहासनी प्रभू राम बैसता
स्वर्ग ची अवतरला निघाले राम अयोध्येला
