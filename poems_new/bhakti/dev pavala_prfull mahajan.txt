नाही हात जोडले , नाही फुले वाहिली
नाही कुंभस्नान केले , नाही पापे आठवली
तरी देव पावला ...
नाही साकडे घातले , नाही नवस घातला
नाही लोटांगण घातले , नाही अभिषेक केला
तरी देव पावला
लोकांनी सांगितलेला देव नाही जागा झाला
पण माझा देव जागा झाला आणि पावला
कधी तो कीटकाच्या रुपात , तर कधी तो प्राण्यांच्या रुपात
कधी तो मनुष्याच्या रुपात , तर कधी पक्ष्याच्या रुपात
मला प्रत्येक ठिकाणी त्याची चाहूल लागली , कारण त्याला मी पहिले माझ्यात ,
नाही मी कोणती अपेक्षा धरली , नाही मी कोणता मोह धरला
तरीच देव मला पावला ...
लोकांनी देवाची बनवली वेगवेगळी रूपे
पण माझ्या देवाची सगळीच रूपे
नाही  कुठे जावे लागले , नाही कुठे रांगेत लागलो,
माझा देव नेहमीच माझ्या जवळ राहतो
जेव्हा कुणाचा राग धरला , जेव्हा अहंपणा जागा झाला
माझ्या देवाने माझी चूक दाखवली मला ,
कधी अनुभवातून तर कधी पश्चातापातून
देव नेहमी सोबत आहे , जो पर्यंत माणूस म्हणून जगत आहे ...