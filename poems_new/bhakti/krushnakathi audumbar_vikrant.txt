कृष्णाकाठी औदुंबर
तिथे माझे गुरुवर
श्रीनृसिंह सरस्वती
भक्त प्रेमी यतिवर ||
काय वर्णावे ते स्थान
ज्या भाग्याचे वरदान
माता योगिनी येवून
नित्य करिती स्तवन ||
प्रभू रमले ज्या ठायी
धन्य भूमी तो किनारा
उर्जा असीम प्रक्षेपी
पद्खुणांचा गाभारा ||
तया ठायी प्रवेशिता
मन विसरे संसारा
नाव गाव पद सारे
गमे मातीचा ढीगारा ||
विक्रांत प्रार्थितो दत्ता
जन्म सारा जावो इथे
पुन्हा जरी येणे पडे
जन्म अन्य नको कुठे ||