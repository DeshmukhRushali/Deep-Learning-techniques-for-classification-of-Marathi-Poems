चुकिच्या उत्तरांची ती गणिते मांडतो आम्ही !
उत्तरांसाठी आभासी उगाच भांडतो आम्ही !

जीवन घडीचा डाव , जो उधळणार आहे ,
जात धर्म प्रांता साठी हे रक्त सांडतो आम्ही !

नीती अनिती नियम कायदे ते कुणासाठी ?
स्वार्थासाठी सगळे ते , खुंटीस टांगतो आम्ही !

हा जन्म जसा सत्ता नी संपत्ती साठीच आहे ,
खुर्चीसाठी कुणाच्याही पायाशी रांगतो आम्ही !

ठकलो अनेक वेळा गिळले अपमान किती !
पड्लो जरी उताणे , नाक वरती सांगतो आम्ही !
