आम्हाला तेव्हा, जर मोबाईलची
सोय केली असती !
आम्ही सुद्धा , छान थोडीशी
शायनिंग मारली असती !

मोबाईल हाती , आता आला
मिसकॉल देऊ कुणाला ?
म्हणता असं , जरा कुठे
मिसेसचाच कॉल आला !

चार चौघात , चमकावं म्हणून
झकास रिंगटोन ठेवली ,
नसलेला कॉल , अटेंड करताना
रिंगटोन आपोआप केकाटली !

लिहावं काही , कीबोर्ड जमेना
मेसेज पाठवायचा कसा ?
झालेली पाहून , गंमत आमची
दोस्तांनी घेतला हसा !

काहीही म्हणा , मोबाईल असणं
चांगलीच सोय आहे ,
छळ करणारया , लोकांना टाळायला
मस्तच ऑप्शन आहे !

