कशा कशावर गझला करतो , माझा नवरा
मी , मुलगी , दुनियेस विसरतो , माझा नवरा


समजत नाही इतक्या गझला अगम्य याच्या
टिका करावी , तर्...... भिरभिरतो , माझा नवरा


दुज्या सांगतो , पथ्य् , बंधने खाण्यावरची
सामिष दिसता , यथेच्छ चरतो , माझा नवरा


''फिरावयाला न्यावे'' म्हटले , तोंड फिरवतो
तीन लोक गझलेत विहरतो , माझा नवरा


व्यायामाचे महत्त्व त्याला ज्ञात असे पण,
सदा-कदा खातो नि पसरतो , माझा नवरा


असते मी बिनघोर ''सुजाता'' त्याच्या संगे
हळव्या शब्दांनी पाझरतो , माझा नवरा

