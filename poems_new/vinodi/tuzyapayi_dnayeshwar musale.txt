आज पर्यंत तुझ्यासाठी
मी येळ किती घातला वाया
गावभर तुझ्या माघ हिंडलो
भाकरीचा तुकडा नाय राहिला आता खाया .

कडक उन्हाळ्यात थंड गार
सावली देणाऱ्या झाडासारखी दिली तुला छाया
चार चोघांचा मार खात
शेवटी पडलो तुझ्या बापाच्या पाया .

माझ्या घरच्यांच्या चोरून लपुन
करत राहिलो तुझ्यावर माया
तुझ्या सोबत बघुन मला
घरी चुगली लावत होत्या
शेजाऱ्या पाजाऱ्या बाया .

पहिला तास दुसरा तास करून
अख्ख वर्ष घातलं वाया
तुझंच नाव कोरून कोरून
रंगुन टाकल्या सगळ्या वह्या .

वाटलं  होतं कधी
म्हणशील मला राया
पण काल तुझ्या नवऱ्याने
आणुन दिल्या जागरण गोंधळाच्या लाह्या .

आता जरी आज पर्यंतच
आयुष्य माझं गेलं असेल वाया
पण उद्या जर कोणी भेटली तर
पहिल्या भेटीत घेईल कोर्ट म्यारेजच्या सह्या .

