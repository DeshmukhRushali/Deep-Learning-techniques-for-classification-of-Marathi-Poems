रामायणात तो रामभक्त
हनुमान किती ग्रेट होता
श्रीरामाचा निरोप घेऊन
लंकेत तो सीतेकडे गेला होता

हाच फोर्मुला आज आम्हीही
अवलंबला होता
आणि आमच्या प्रिय मित्रास
आज हनुमान बनवला होता

चिट्ठीरुपी प्रेमसंदेश आमच्या
'बबनसुताकडे' दिला होता
आणि आमचा हा 'अंजलीपुत्र'
धावत-पळत गेला होता

तिकडे तो हनुमान येतांना
लंका जाळून आला होता
आणि आमचा हा हनुमान येतांना 
सगळी लंका आमचं घरदार जाळायला
सोबत घेऊन आला होता
