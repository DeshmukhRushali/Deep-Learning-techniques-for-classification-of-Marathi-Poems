" हसून टाळतेस का ?
वळून हसतेस का ? "
असे विचारावे तुला
कितीदा वाटले होते
पण तुझ्या चपलांचे
भय सदोदित होते

" रस्त्यात थांबतेस का ?
बहाणे करतेस का ? , "
असे वाटणे बहुदा
माझाच भ्रम होता
मुंगेरीलाल स्वप्नात
सदैव मश्गुल होता

" हृदयात येतेस का ?
जीवास छळतेस का ? "
स्वप्नांचिया वाटेवर
टोलनाका नसतो
समजून होतो तरी
बळे विचारात होतो

,," माझी तू होशील का ?
जीवनी येशील का ? "
खडा टाकून उगाच
अदमास घेत होतो
पळाया बूट आधीच
घालून बसलो होतो

