लग्नाआधीच आमुचा घटस्फोट झाला

प्रेमाचा माझ्या पार विचका होवून गेला

खर्च तिचा नाही मज कधीच परवडला

खिसा माझा तिजला नाही पसंत पडला

वडा आईने केलेला नाही तिला आवडला

चीनी डिश नाही माझ्या घश्यात उतरला

साधेपणा माझा तिला बावळटपणा वाटला

देहप्रदर्शनाचा सोस नच मजलाही रुचला

तिच्या माझ्या पहिल्या भेटीचा सोहळा

चार डोळ्यात धुंद तेव्हा फुलुनी आलेला

तो वसंतही होता जणू कागदी फुलातला   

लागताच झळ सत्याची रंग उडून गेला 
